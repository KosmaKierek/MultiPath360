<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Drewniany kościół w Jasienicy Rosielnej</title>
    <link rel="stylesheet" href="style.css">
</head>
<body>
     <h1>Drewniany kościół w Jasienicy Rosielnej</h1>
    <!-- Top navigation -->
<div class="topnav">

  <!-- Centered link 
  <div class="topnav-centered">
    <a href="main.html" class="active">STRONA GŁÓWNA</a>
    <a href="../oponaPath.html">OPONA - ŚCIEŻKA</a>
   <a href="../grobPath.html">GRÓB - ŚCIEŻKA</a>
   <a href="../zwyklyPath.html">KOŚCIÓŁ - ŚCIEŻKA</a>
   <a href="../cmentarzPath.html">CMENTARZ - ŚCIEŻKA</a>
  </div>-->
  
  <!-- Left-aligned links (default) -->
   <a href="main.html" class="active">STRONA GŁÓWNA</a>
   <a href="../zwyklyPath.html">KOŚCIÓŁ - ŚCIEŻKA</a>
    <a href="../oponaPath.html">OPONA - ŚCIEŻKA</a>
   <a href="../grobPath.html">GRÓB - ŚCIEŻKA</a>
   <a href="../cmentarzPath.html">CMENTARZ - ŚCIEŻKA</a>
  
  <!-- Right-aligned links -->
  <div class="topnav-right">

  </div>
  
</div>

<div class="cent">
  <h2>Drewniany kościół w Jasienicy Rosielnej  </h2>
  <p>

Kościół w Jasienicy Rosielnej to wyjątkowy artefakt Podkarpacia. Tradycje, wyposażenie  
i architektura dodają mu oryginalności. Historyczność praktykowanych zwyczajów kościelnych jest zjawiskiem na skalę wojewódzką, jak i prawdopodobnie państwową.  

Jasienica Rosielna to wieś na Podkarpaciu. Leży na Pogórzu Dynowskim,   
w dolinie Stobnicy. Posiada wyjątkowy drewniany kościół. Został wzniesiony w 1770 roku  
z fundacji Ignacego i Marianny Załuskich, odnawiany kilkukrotnie w XIX oraz XX wieku. Wzorowany był na dawnej, nieistniejącej już farze dubieckiej. Budowany w konwencji sakralnego budownictwa barokowego na terenie Małopolski. Kościół budowany  
w konstrukcji zrębowej z ociosanych na kant bierwion jodłowych, wiązanych na zamki ciesielskie bez ostatków. Ściany te spoczywają na dębowej podwalinie, której bazę stanowi kamienne podmurowanie, pokryte od zewnątrz wapiennym tynkiem. Według myśli średniowiecznej, konstrukcja składa się z dwóch członów: prostokątnego prezbiterium,  
od wschodu zamkniętego trójbocznie i znacznie szerszego, założonego na rzucie zbliżonym do kwadratu korpusu nawowego. Rzut i bryła ukształtowane zostały w duchu nowej epoki, nawiązując tym samym do architektury barokowej. Do korpusu świątyni dobudowano, szerszą od korpusu, niską fasadę wieżową. Wieże zostały wzniesione  
w konstrukcji słupowo-ramowej. Zwieńczono je baniastymi hełmami z latarniami i pokryto pseudopilastrami. Na wieży południowej znajduje się zegar z 1810 roku. Stropy i sklepienia kościoła na różnych wysokościach. Prezbiterium, pod którym pierwotnie istniały, obecnie niedostępne, krypty grobowe jest trójboczne i zamknięte, a na jego bokach mieszczą się dwie symetryczne przybudówki - zakrystia i składzik. Do nawy przylegają dwie kruchty (przedsionki), służące za wejścia do kościoła i zakrystii. Fasada dwuwieżowa to odrębna forma przestrzenna i swoją budową odwołuje się z kolei do budownictwa murowanego swojej epoki. Wieże są na równej wysokości z korpusem. Narożniki z pilastrami, nakryte barokowymi hełmami. Dach jest dwukalenicowy, aktualnie pokryty blachą, która zastąpiła  
w 1881 roku gont. W jego wschodniej części umieszczono strzelistą wieżyczkę  
na sygnaturkę o konstrukcji słupowo-zastrzałowej. Zwieńczono ją baniastym hełmem  
z nakrytą cebulastą kopułką latarnią. Wnętrze trójnawowe, którego postać nawiązuje  
do architektury murowanej, zostało podzielone słupami na nawę główną i dwie nawy boczne. Nawy boczne wydzielone są przez przekątnie ustawione ogzymsowane filary, pomiędzy którymi znajdują się półkoliste arkady. Łączą się one z ozdobnie wygiętą i wielouskokową belką tęczy. Filarom korpusu odpowiadają przyścienne deskowe obudowy lisic,  
które usztywniają zrębowe ściany. Wejścia do zakrystii i składziku udekorowano monumentalnymi profilowanymi portalami. W prezbiterium i nawie strop płaski z fasetą. Belka tęczowa o falistym wykroju udekorowana jest rokokową grupą Pasji. Symetrycznie koresponduje z nią wklęsło-wypukły parapet chóru muzycznego, który znajduje się  
nad wejściem głównym. Trójwieżowy prospekt organowy, pochodzący z XVIII w., umieszczony jest w centralnej części chóru. Poddano go przebudowie w 1926 roku.  
W ołtarzu głównym znajduje się obraz Koronacji Matki Boskiej z XVII wieku, przesłaniany zasuwą z wizerunkiem Matki Bocznej Niepokalanie Poczętej z przełomu XVIII i XIX w.,  
a w bocznych - obrazy św. Antoniego (ołtarz lewy, dodatkowo motywy Świętej Rodziny  
w zwieńczeniu i Serca Pana Jezusa w predelli) i św. Onufrego (ołtarz prawy, dodatkowo wizerunki św. Franciszka i Serca Matki Boskiej, analogicznie do lewego). Ołtarz główny utrzymany jest w kolorystyce złota, znajdują się na nim figury świętych i Boga na szczycie. Zwieńczeniem środkowej jego części jest rzeźba baranka. Współczesna ołtarzom jest ambona. Jej korpus, rozczłonkowany kanelowanymi pilastrami, obudowę schodów i zaplecek wypełnia snycerski ornament rokokowy. Na baldachimie ambony znajduje się figura Matki Boskiej. Ściany świątyni zdobią portrety fundatorów świątyni oraz liczne epitafia poświęcone licznym członkom rodziny Załuskich. Na ścianie międzywieżowej kruchty znajduje się nadpalony krucyfiks, ocalały z pożaru kościoła cmentarnego w 1970 roku. Strop świątyni, jak również ściany, zdobi wielokrotnie przemalowywana na przestrzeni lat iluzjonistyczna polichromia pochodząca z 1870 roku, oryginalnie autorstwa Jana Tabińskiego. Środkowa część kompozycji przedstawia Wniebowzięcie Najświętszej Marii Panny, Adorację Najświętszego Sakramentu i Świętych przed tronem Boga Ojca. Otoczono ją fasetą z malowanym na czerwonym tle ornamentem roślinnym. W bocznych nawach wizerunki świętych, po 3 na każdym stropie. Niestety, malowana dekoracja ścian przysłoniła pierwotne (aktualnie widoczne) zacheuszki. Autorstwa Jana Tabińskiego są również stacje drogi krzyżowej, wiszące na ścianach świątyni. Do ogrodzenia świątyni przylega murowana kaplica Matki Boskiej Niepokalanie Poczętej, pochodząca z XIX wieku. Wartości historycznej kościołowi dodaje również rokokowe snycerskie wyposażenie ruchome, pochodzące sprzed 1790 roku.1234. 

Drewniany kościół w Jasienicy Rosielnej słynie z obrzędów wielkopostnych. Jednym z nich jest zwyczaj zasłaniania ołtarza specjalną tkaniną w okresie Wielkiego Postu. Nawiązuje on do praktyk wczesnochrześcijańskich, gdzie zasłony wykorzystywane były do okrywania elementów sakralnych.  Stosowanie tkanin w kulcie religijnym wywodzi się z tradycji żydowskich i wzoruje się na tzw. zasłonie lub welonie przybytku, czyli na parochecie. Parochet był tkaniną, która służyła do oddzielania Arki Przymierza z tablicami Dekalogu. Zasłona - podobnie jak parochet – ma na celu wyodrębnienie miejsca szczególnej adoracji. Zwyczaj zasłaniania najświętszego miejsca przejęło z czasem chrześcijaństwo (przynajmniej już w IV w. n.e.). Wciąż szeroko stosowaną tradycją jest przykrywanie cyborium (kielicha)  
i custodium, czyli naczyń służących do przechowywania i przenoszenia Najświętszego Sakramentu zasłoną, zwaną welonem lub sukienką. Owa zasłona odgradzała ciało Jezusa ukryte w kielichu (sacrum) od wiernych (profanum). Dodatkowym czynnikiem wpływającym na popularność zasłon była tradycja, wg. której Maria Magdalena podczas drogi krzyżowej wytarła twarz Jezusa chustą, na której odbił się jego wizerunek. Według legend, jedna z chust okrywających ciało Jezusa (mogła to być właśnie chusta Marii Magdaleny) miała mieć właściwości lecznicze, gdyż Abgard, król Edessy, doznał uzdrowienia po kontakcie z nią.  
Po podziale Kościoła, tradycja zasłon zachowała się zarówno w kościele rzymskokatolickim, jak i greckokatolickim. Przedstawianie scen biblijnych na zasłonach służyło zaznajamianiu wiernych z prawdami wiary. Okres Wielkiego Postu od średniowiecza charakteryzuje się brakiem ozdób. Oprócz umbraculum (małych zasłon na ozdoby kościelne) istnieją zasłony  
na ołtarze oraz te noszone przez służbę liturgiczną5.  

W okresie Wielkiego Postu, w Jasienickim drewnianym kościele zostaje wystawiona “opona”, czyli płótno zakrywające retabulum ołtarza głównego6. Widnieje na nim olejne malowidło przedstawiające ukrzyżowanie Chrystusa, wraz z Matką Boską, św. Janem  
i św. Marią Magdaleną stojącymi pod krzyżem na tle Jerozolimy. Na namalowanych filarach ukazane zostały narzędzia tzw. Męki Pańskiej, czyli narzędzia użyte w procesie ukrzyżowania i przy torturach Jezusa z Nazaretu. Opona na ołtarzu wieszana jest w pierwszy czwartek przed Środą Popielcową, gdzie wisi do Wielkiego Czwartku7. Niestety, opona była wielokrotnie przemalowywana, co poskutkowało częściowym utraceniem jej historycznego wyglądu8. 

Kolejnym unikatowym rysem obrzędów Wielkiego Postu w Jasienicy Rosielnej jest ustawianie Grobu Pańskiego w kulisy. Jego wzniesienie jednoznaczne jest ze zdjęciem opony zakrywającej ołtarz9. Trudno doszukać się źródła tradycji kulisowych Grobów Pańskich. Mając na uwadze wystawność ówczesnych obrzędów oraz bogactwo i plastyczność dekoracji, rozpoczęła się ona prawdopodobnie w baroku. Wzmianki z XVIII wieku wspominają zarówno o zasłonach, jak i o grobach wielkopiątkowych10.  

Parafianie wprowadzają do kościoła Boży Grób w Wielki Piątek. Zakrywa on retabulum ołtarza głównego, pozostawiając widoczną mensę oraz szafkę tabernakulum. Kościół  
w Jasienicy Rosielnej nie miał aktualnej dekoracji Grobu przed 1790 rokiem. Iluzjonistyczny Grób Jezusa składa się z połączonych elementów na kształt kulis, znajdujących się  
na drewnianej konstrukcji, której głównym elementem jest poprzeczna belka, rozpięta na całą szerokość prezbiterium. Górną część dekoracji stanowi malowidło przedstawiające Boga Ojca przyjmującego ciało zmarłego Jezusa. Boczne skrzydła przedstawiają Matkę Boską,  
św. Marię Magdalenę, Józefa z Arymatei i Nikodema oraz dwóch żołnierzy rzymskich. Centralna część dekoracji przedstawia Jezusa w grobie. Jest ona umieszczona za trzema kulisami, które mają na celu stworzenie efektu głębi. Widnieje tam obraz dwóch aniołów adorujących Najświętszy Sakrament, ustawiany na tle szafki tabernakulum. Zachowana  
w jasienickim kościele dekoracja grobu jest jedyną taką w południowo-wschodniej Polsce. Zjawisko opony i kulisowego Grobu Pańskiego jest słabo udokumentowane w Polsce, przetrwało jedynie przez tradycję pokoleń11. 
</p>
</div>
</body>
</html>